Algemene kenmerken en begrippen 
================================

 

Opzet van het systeem 
----------------------

 

Uitgangspunt voor IMROI is dat gegevens die al in basisregistraties voorkomen
niet opnieuw worden ingewonnen, maar worden overgenomen uit deze bestaande
registraties. Hierbij kan gedacht worden aan gegevens uit de Basisregistratie
Adressen en Gebouwen (BAG) als het gaat om gegevens van een pand of gegevens uit
de Basisregistratie Grootschalige Topografie (BGT) als het gaat om gegevens over
terreinen of waterdelen.  

 

IMROI betreft een informatiemodel over een repressief object. Dit repressief
object kan een pand zijn, maar kan ook een evenemententerrein of een stuk
water of natuur zijn. De eerste versie van IMROI concentreert zich op gegevens
over een pand, zoals dit ook gold voor IMDBK. De verdere beschrijving van het
model en de catalogus gaat dan ook over IMROI-pand. In een later stadium zullen
een IMROI-evenement, IMROI-waterongevallen en IMROI-natuurbranden ontwikkeld
worden. Hierbij geldt dat deze wel de systematiek van
IMROI-pand zullen volgen. 

 

Mocht in de toekomst blijken dat er nog een andere objectsoort in IMROI nodig is
dan kan deze in de huidige systematiek worden opgenomen. 

 

Repressief object 
------------------

 

Het *repressief object *is het centrale object binnen het informatiemodel
Repressieve Objectinformatie. Alle andere objecten in IMROI hebben een relatie
met een repressief object. 

 

Het *repressief object* is een eenheid van informatie die
onder de verantwoordelijkheid van één veiligheidsregio valt, voor wat betreft de
inwinning van informatie. De informatie over dit object dient wel gedeeld te
worden met andere veiligheidsregio’s in verband met inzet van eenheden in een
andere regio.  

 

Een *repressief object* is altijd af te bakenen in de ruimte, wat wil zeggen dat een
repressief object per definitie een plaats op het aardoppervlak heeft. 

 

De definitie van een *repressief object *is: 

>   Voor de brandweer relevant object (roerend goed, onroerend goed, terrein,
>   gebied, weg, spoorbaandeel, waterdeel), met alle daarbij behorende gegevens
>   (basis, preventief, preparatief en repressief). 

 

Formele en materiële historie 
------------------------------

 

Een object kent twee soorten historie, te weten formele en materiële historie.
MateriËle historie betreft de historie van het object in de werkelijkheid. Met
andere woorden wanneer is het object in de werkelijkheid tot stand gekomen en
wanneer eindigt deze. Formele historie is de historie van het object in de
registratie. Dit betreft datum en tijd van opname van het object in de
registratie, datum en tijd dat er iets aan de registratie gemuteerd is en datum
en tijd waarop het object in de registratie is beëindigd. 

 

Beide vormen van historie zijn van belang en zouden bij elk object geregistreerd
moeten worden. Waarbij de registratie 

 

Coördinaten en referentiestelsels 
----------------------------------

 

Alle objecten in IMROI worden vastgelegd conform het coördinatenstelsel van de
Rijksdriehoeksmeting (RD-stelsel). De coördinaten zijn op millimeter nauwkeurig
en de gehanteerde eenheid is meter. Elk coördinaat heeft maximaal drie
decimalen. Zo nodig wordt daarvoor afgerond, zodanig dat als de vierde decimaal
de waarde 0 t/m 4 heeft, de derde decimaal niet wijzigt en als de vierde
decimaal de waarde 5 t/m 9 heeft, de derde decimaal met één wordt verhoogd. Als
de op te hogen decimaal de waarde 9 had (en dus 10 zou moeten worden), herhaalt
deze regel zich voor de voorliggende decimalen. 

 

Het RD-stelsel voldoet aan de eisen van de Europese richtlijn INSPIRE. Deze
stelt dat binnen de Europese continentale aardschol, waartoe ook Nederland en
het Nederlandse deel van de Noordzee behoort, geldt dat coördinaten herleidbaar
moeten zijn tot het European Terrestrial Reference System 1989 (ETRS89) voor de
horizontale component. 
